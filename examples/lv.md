# PIRMĀ NODAĻA

Šalkoņa izgāja caur baznīcu. Divas trīs sirmas galvas
piepeši salīgojās, kā smagās rudzu vārpas ietrīcas, kad
izkapts mugura jau šņakstēdama piesitas pie salma. Draudzes 
jaunekļu seji tapa uzreiz nopietni. Jaunavas nodūra
acis.

Tam jauneklim tur uz kanceles bij taisnība. Kā pātagas 
cirtieni svilpa caur gaisu viņa vārdi; un draudzes
sirds sarāvās no katra sitiena. Kur tad viņiem agrāk bij
bijušas acis, šiem lepnajiem, izglītotajiem raudupiešiem?
Kā tad agrāk viņi nebij manījuši, ka viss viņu lepnums ir
nieks, ka viņu izglītība ir blēņas, ka viņu svabadība ir vēja
pūtiens vakarā... iedrebas vēl apse, un vēja vairs nav!
Raudupiešu mājas ir izmaksātas; ēkas viņi ir sacēluši
kā muižnieki; rudeņos dzird dūčam kuļamās mašīnas pa
visu draudzi... Raudupiešiem ir pagasta nams, kas maksā
piecpadsmit tūkstošus; viņiem ir divas skolas ... ārzemēs
var meklēt labāku, tā teica pats kungs, kad tās iesvētīja.
Un kungs to lietu zināja; viņš jau pats bij licis celt šās
skolas uz sava rēķina — «savam pagastam par draudzības
zīmi» — un Raudupes kungs nedāvināja nieku. Raudupiešiem 
ir pašiem savs biedrības nams no ķieģeļiem, kārniņu
jumtu ... sakait —kā raudupiešiem nav?
Jaunais mācītājs nupat viņiem sacīja, kā raudupiešiem
nav.

Dvēseles īgnuma viņiem nav.

Raudupes muižai pieder septiņas kvotu mājas. Trijās
no tām ir jau jauni nomnieki, un ceturtajam no vecajiem
āri jau uzteikts: uz Jurģiem tur aizies Vij griežņu tēva 
vidējais dēls, kurš precēs muižas īpašnieka tagadējo istabas
meitu ... kungs jau viņas visas izprecina tikai pašu draudzes 
jaunekļiem... Un četras mātes jau šovasar ir bijušas
pie kunga runāt, ka viņu meiteņiem mājā neiznākot 
diezdarba.,, būtu jālaiž kādā dienestā, kur šo to var
iemācīties...
